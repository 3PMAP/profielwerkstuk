\pagebreak
# Conclusie en discussie
Ons doel was om een goedkopere, makkelijker bewerkbare prothesehand te ontwikkelen, die mechanisch naar toebehoren werkt. Door de hand te printen met een 3D-printer, is deze prothesehand vele malen goedkoper dan prothese handen op de markt van nu. Ook werkt de hand volledig op aansturing van armspieren.
Voor deze prothesehand zijn de volgende materialen nodig:

Product                   | Aantal  | Prijs per stuk (€) | Totale prijs (€)
--------------------------|---------|--------------------|-----------------
Arduino Nano              | 1       | 4,60               | 4,60
Servo Driver              | 1       | 12,66              | 12,66
SG90 Mini Servo           | 5       |   3,75             | 18,75
Visdraad                  | 1       | 6,95               | 6,95
Batterijhouder voor 4x AA | 1       |                    |
AA batterijen             | 4       | 6,35 (per 4)       | 6,35
MyoWare Muscle Sensor     | 1       | 50,95              | 50,95
Elektrodes                | 3       | 1,16               | 3,50
Jumper wires              | 1       | ong 3,50           | 3,50
3D-printer filament       | 1 rol   | 22,50              | 22,50
Totaalprijs prothesehand  | -       | -                  | 136,13

De prothesehand heeft in totaal 136,13 euro gekost.
Deze prijs is erg variabel. Zo kunnen er duurdere motoren worden gebruikt, zodat er meer kracht beschikbaar is. De keuze en hoeveelheid filament is ook zeer belangrijk voor de prijs en kan erg vari&#235;ren.

Wij denken dat dit profielwerkstuk in vele opzichten erg goed heeft bijgedragen aan ons leren. Niet alleen met het schrijven van verslagen, maar ook over elektronica, design, 3d-printers en projectmatig werken. De taakverdeling was erg duidelijk en de communicatie verliep goed.
Aan het begin van het project hadden we bepaalde idee&#235;n over de prothese die we wilden maken. Wij hebben er alles aan gedaan om dit voor elkaar te krijgen. We kunnen de arm aansturen met onze spieren.
Voor een vervolg zou de prothesehand complexer kunnen zijn. Denk hierbij aan meerdere draairichtingen, verbeterde aansturing en versnelde reactietijd. Bij het produceren van een kunstmatige versie van een van de ingewikkeldste onderdelen van het lichaam, valt er altijd te verbeteren.
